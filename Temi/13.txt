Изпитна тема: Математически основи на програмирането
Бройни системи, операции и преобразувания. Генерална съвкупност и извадка. Средна стойност, мода и медиана. Графични представяния на статистически данни – полигон, хистограма, кръгова диаграма. Свойства на функциите. Правоъгълна координатна система. Изобразяване на графика на функция. Системи линейни уравнения – методи за решаване. Вектор – свойства, връзка между вектори и масиви в програмирането. Множества. Операции с множества. Комбинаторика. Ос-новни комбинаторни конфигурации – пермутации, комбинации и вариации. Елементи от теория на вероятностите. Събития, вероятност на събитие, условна вероятност. Пресмятане на вероятности. Създаване и/или поправка/допълване на вече съществуващи компютърни програми със средствата на програмен език.

Бройни системи, операции и преобразувания.
Бройната система е метод за символно представяне на числата, посредством ограничен брой символи, наречени цифри. Стойността на всяка цифра се определя от нейното място в записването на числото. Броят на различните  цифри, използвани в една бройна система, се нарича основа. Основата приема стойности, които са по-големи или равни на две. Най-често срещаните бройни системи са двоичната, осмичната, десетичната и шестнадесетичната.
Табл.1.1 Двоични, осмични, десетични и шестнадесетични цифри 
 
Цифрите  от  A  до  F  представят  числата  от  10  до  15  в шестнадесетична бройна система. 
Двоичната  бройна  система  изобразява  числата  само  с  0  и  1. Всяка една цифра от двоичното число се нарича бит  –  bit  (binary digit). С всеки бит от двоично число, спрямо позицията в числото, е свързана  степен  на  двойката.  Степенуването  започва  отдясно наляво и от нулата. Например:  
 
По  този  начин  се  извършва  преобразуването  от  двоично  към десетично число. Обратното  преобразуване,  от  десетично  към  двоично представяне, се извършва с многократно деление на две с остатък, до получаване на частно равно на нула. Получените остатъци в обратен ред формират търсеното двоично представяне.  В  следващия  пример  (Табл.1.2)  е  направено постъпково получаване на битовете от двоичното представяне на 4310
 
Получените остатъци, взети в обратен ред, образуват двоичното число 1010112.

Генерална съвкупност и извадка
Генерална съвкупност наричаме множеството от обекти на изследване.
Извадка наричаме подмножеството от обекти на генералната съвкупност, достъпно за измерване.
Средната аритметична стойност е сумата от стойностите на една група от числа, разделени на броя на числата в групата. Например: Има 9 числа в група: 10, 12, 11, 15, 13, 35, 41, 23, 20. Сумата от тези 9 числа е 180. Сумата от 180 се разделя на девет, за да се получи средната стойност. Средната стойност е 180/9 = 20.
Медианата Mе  е средната стойност на група числа, подредени по големина. Тя е числото, което е точно в средата, така че 50% от  числата са над и 50% - под нея. 
С цел да се намери медианата на същите 9 числа: 10, 12, 11, 15, 13, 35, 41, 23, 20, първо ги поставяме във възходящ ред, т.е. 10, 11, 12, 13, 15, 20, 23, 35, 41 - средният брой е 15: средното число е 15, като 4 числа са под 15 и 4 числа са над 15. Ако има равен брой числа: 10, 11, 12, 13, 15, 20, 23, 35 - двете в средата (13 и 15) се събират (13 + 15 = 28) и след това общото число се разделя на 2 (28/2 = 14), което означава, че медианата в този случай е 14.
Модата M0  се определя като стойността с най-голяма честота в групата числа
Пример . Да се определи модата за следната група числа, подредени по големина
а) 1, 2, 3, 3, 3, 4, 4, 6.                                            Отг.  M0=3.
б) 1, 2, 2, 3, 4, 5, 5, 6.                                            Отг. M0=2, M0=5.
в). 1, 3, 5, 10, 12, 14, 20                                        Отг. Не съществува мода.

Графичното представяне на данните от честотната таблица нагледно показва формата (вида) на разпределението и подпомага формулирането на изводи и заключения. За графично илюстриране на честотното разпределение обикновено се използват хистограма  и полигон.
Хистограмата намира приложение, когато честотите са изчислени за интервали (класове). Тя се различава от колонната диаграма по това, че не се оставя разстояние между отделните правоъгълници. 
Полигонът намира приложение, когато интересът е насочен предимно към формата на разпределение. 
Кръговата диаграма (Pie) се създава само за едно множество от данни. Кръгът се разделя на сектори, чиито лица са пропорционални на относителните честоти на групите от елементи на извадката:








Свойства на функциите
Ако на всяко число х от дадено множество D по определено правило е съпоставено единствено число у, се казва че е зададена функция   
Функцията f:A→B се нарича инективна (инекция) тогава и само тогава, когато за всяка двойка елементи x1,x2, от A, за които f(x1)=f(x2), следва, че x1=x2   Пример: f: R→R  и f(x)=5x+3;
Функцията f:A→B се нарича сюрективна (сюрекция) тогава и само тогава, когато за всеки елемент y, yB, съществува елемент x, xA за които y=f(x), т.е. f(A)=B. Пример: f: Z→Z и f(x)=x2 (не е сюрективна);
Функцията f:A→B се нарича биективна (биекция) тогава и само тогава, когато тя едновременно е инективна и сюреактивна. Пример: f: N→N и f(x)=x;
Функциите също така могат да притежават свойствата : четност, нечетност и периодичност. Могат да бъдат прекъснати, непрекъснати и ограничени.
Правоъгълна координатна система. Изобразяване на графика на функция.
 Правоъглната кооординатна система представлява две перпендикулярни числови оси с общо начало – пресечната точка О и избрана една и съща мерна единица върху двете оси. Означаваме Оху или хОу. Точка О се нарича начало на декартовата координатна система. Оста Ох е абцисна ос (хоризонтална ос). Оста Оy е ординатна ос (вертикалана ос).
Графиката на функция  с е множеството от точки в равнината, чийто координати са ( ). Пример: Графика на линейната и квадратната функция:

    


Вектор – свойства
Отсечка, на която единят край е приет за първи, а другият за втори, се нарича вектор
 

Елементи на вектор:
Първият край на вектор се нарича начало, а вторият край - край на вектора.

Дължина на вектора AB→ (a→) се нарича дължина на отсечката AB и се записва |AB→|=AB(|a→|=a).
Посоката на обхождане на вектора от началото A до края B се нарича посока на вектора AB→


  О: Два вектора AB→ и CD→ се наричат еднопосочни:
       а) когато лежат на една права и единят от лъчите AB→ или CD→ се съдържа в другия;
       б) когато лежат на успоредни прави и краищата F и H са в една и съща полуравнина относно правата EG. Означаваме EF→ ↑↑ GH→


  
О: Векторите AB→ и CD→ се наричат противопосочни:
       а) когато лежат на една права и никой от лъчите AB→ или CD→ не се съдържа в другия;
       б) когато лежат на успоредни прави и краищата I и J са в различни полуравнини спрямо правата HI. Означаваме AB→ ↑↓ CD→  

О: Вектор, чиито краища съвпадат, се нарича нулев вектор и се означава с AA→=0→
О: Два вектора са равни, ако са еднопосочни и имат равни дължини
О: Два вектора са противоположни, ако са противопосочни и имат равни дължини
Събиране и изваждане на вектори

О: Няка a→ и b→ са два вектора, О е произволна точка и OA→ = a→ , AB→ = b→ . Векторът c→ = OB→ се нарича сбор (сума) на векторите a→ и b→ и се означава с c→ = a→ + b→ 
Правило на триъгълника:
Когато векторите a→ и b→ не лежат на една права или на две успоредни прави, то даденото по определение правило за построяване на сбора им се нарича правило на триъгълника.
Правило на успоредника:
Нека a→ и b→ са два вектора, които не лежат на успоредни прави или на една права. Избираме произволна точка О. Построяваме OA→ = a→ , AB→ = b→ и допълваме триъгълникът OAB до успоредник OACB. Векторът c→ = OC→ е сбор на векторите a→ и b→ , c→ = a→ + b→ - правило на успоредника

Свойства на сбора на вектори:
a→+ b→= b→+ a→, (a→+ b→) + c→= a→+ (b→+ c→), a→+ (-a→)=0→, a→+ 0→= a→

О: Разликата a→- b→на векторите a→ и b→ е векторът a→+ (-b→)
О: Произведение на вектора a→ с числото x е вектор b→ такъв, че:
1. |b→|=|x|.|a→|
2. b→ и a→ са еднопосочни при a→ различно от 0→ и x > 0
    b→ и a→ са разнопосочни при a→ различно от 0→ и x < 0

При x =0 или a→ = 0→ xa→ = 0→ 
Следствие 1: За ненулевите вектори AB→ и CD→ съществува число x различно от 0 така, че AB→ = xCD→ тогава и само тогава, когато AB→ и CD→ лежат върху една права или върху успоредни прави
Следствие 2: Точките O, A и B лежат на една права точно тогава, когато съществува число x такова, че OA = xOB→ 
Свойства на произведението на вектор с число:
x.(a→ +b)→ =x.a→ +x.b→ , 1.a→ =a→ , (x+y)a→ =x.a→ +y.a→ , x(y.a→ )=(x.y.).a→ 
Основна задача: Ако O е произволна точка, то M е среда на отсечката AB точно тогава, когато OM→ =1/2(OA→ +OB→ )

Множества. Операции с множества
Интуитивно, множеството представлява съвкупност от обекти. Обектите на едно множество се наричат негови елементи и се казва, че принадлежат на множеството. Обикновено множествата се бележат с главни латински букви, а елементите им с малки латински букви. Например, числото 1 е елемент на множеството на естествените числа ( естествени числа - това са числата, с които броим - 1, 2, 3, ....; множеството на естествените числа се означава N).
В математиката понятието множество се приема за първично и не се дефинират строго. Множествата в математиката се задават по няколко начина:
1. чрез изброяване на всички елементи множеството Примерно A = {1, 2, 3}
2. чрез условие, което удовлетворяват всички елементи на множеството
Примерно A = {x ∈ N|x = 2k, k ∈ N}, където знакът ’|’ се чете при условие че.
3. чрез изброяване на първите няколко елемента Примерно Alphabet = {a, b, c, d, ...}.
Операции с множества 
Ще разгледаме операциите обединение и сечение на множества. Те са операции,които ще взимат две множества и връщат множество.
Обединение(събиране) на множества:  Обединение на 2 множества A и B наричаме такова мно-
жество C, което се състои от елементите на множеството A или множеството B. Много важно е да не забравяме, че не трябва да оставяме повтарящи се елементи, т.е. ако нещо се среща и в двете множества, го пишем веднъж.
Съкратено се записва като A ∪ B ={x|x ∈ A или x ∈ B} 
Сечение на множества: Сечение на 2 множества A и B наричаме такова множество C, което се със-
тои от елементите принадлежащи едновременно на множеството А и множеството B.
Съкратено се записва като A ∩ B = {x|x ∈ A и x ∈ B}. 

Комбинаторика
Определение 1: Пермутации от n елемента без повторение се наричат всички подреждания на тези n елемента, като всеки от тях участва само веднъж, а мястото му в това подреждане е от значение.
Броят на всички пермутации от n елемента ще означаваме с Pn и Pn=n(n−1)(n−2)...1=n!.

Определение 2: Вариации от n елемента от k-ти клас (винаги k<n) без повторения се наричат такива съединения, всяко от които съдържа k различни елемента от дадените n, като се различават едно от друго по елементите или по реда, в който те са взети.
Броят на различните вариации от n елемента от k-ти клас се означава с  =n(n−1)(n−2)...(n−k+1). 
От казаното до тук можем да заключим, че пермутациите от n елемента могат да се разглеждат като вариации от n елемента от n-ти клас.

Определение 3: Комбинации без повторения от n елемента от k-ти клас се нарича такова подмножество с k различни елемента на даденото множество с n елемента, като редът на елементите не е от значение. Две комбинации се различават тогава, когато се различават по състав, а не по подреждане на елементите.
Броят на всички комбинации на n елемента от k-ти клас ще отбелязваме с  , при k≤n.
1 Задача По колко най-много различни начина могат да се подредят 8 книги на библиотечен рафт?
Решение: За да намерим всички възможни подреждания на 8 книги върху библиотечен рафт трябва да пресметрим пермутация от 8 елемента т.е. P8, така имаме, че P8=1.2.3.4.5.6.7.8=40320 начина.
2 Задача Ученици от летен лагер имат възможност да посещават десет мероприятия. По колко най-много начина може да се направи програма с разписание за един ден за пет от тези мероприятия?
Решение: За да отговорим на поставеният въпрос в условието на задачата трябва да пресметним  =10.9.8.7.6=3780 различни начина може да бъде направена програмата с разписание за пет от тези десет мероприятия.
3 Задача В кутия имало 20 топчета с различни цветове. По колко най-много начина могат да се изберат 4 от тях?
Решение: За да отговорим на даденият въпрос е необходимо да пресметним  = =4845 начина можем да изберем 4 от тях.

Вероятности
Всяко явление протича при известни условия. Ние определяме само някои условия за протичането на дадено явление, което ще наричаме събитие. 
Ако се знае, че след даден опит събитието ще настъпи, то се нарича сигурно (достоверно) събитие. Ако след един опит се разбере, че събитието няма да настъпи то се нарича невъзможно събитие.
При реализирането на тези условия даденото събитие може да се сбъдне, а може и да не се сбъдне. Такова събитие, което при даден комплекс от условия може да се сбъдне, а може и да не се сбъдне, наричаме случайно. Теорията на вероятностите се занимава с изследване закономерностите при случайните събития.
Ако две събития настъпват едновременно, то те се наричат съвместими.
Ако две събития не могат да настъпят едновременно, то те се наричат несъвместими. 
Ако при един опит непременно настъпва едно от събитията Е1, Е2,...., Еn, които са две по две несъвместими, и друго събитие не може да се появи, казваме, че тези събития са всичките възможни случaи (елементарни събития) – т.е. това е пълна система от несъвместими събития.
Ако при един опит са възможни n различни възможни изхода (елементарни събития) и ако събитието А се състои от m различни изходи, тогава вероятността за сбъдване на събитието А е
Р(А) = m/n
или вероятността се определя като отношение на броя на благоприятните към броя на всички възможни случаи в дадения опит.
